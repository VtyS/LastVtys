<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <pre>
        1. Büyük Şili Depremi - Şili (1960)
Tarihte yaşanmış en büyük depremler


Büyük Şili Depremi, 22 Mayıs 1960 tarihinde 9.5 büyüklüğüyle tüm zamanların ölçülmüş en büyük depremidir. Depremin merkez üssü başkent Santiago de Chile'nin yaklaşık 700 km güneyindeki Valdivia şehridir. Deprem Büyük Okyanus'da yayılan tsunamiye sebebiyet verir. 10.000 Kilometre mesafedeki Hilo, Hawaii ve Güney Afrika'nın sahil bölgelerini tahrip eder. Deprem kurbanlarının sayısı 5.000 kişi tahmin edilir.

2. Şensi Depremi - Çin (1556)
Tarihte yaşanmış en büyük depremler

Şensi Depremi veya Hua ilçesi Depremi yaklaşık 830.000 kişinin ölümüne sebep olarak en çok kişinin ölümüne sebep olmuş deprem olarak tarihe geçmiştir. 23 Ocak 1556 sabahında Şensi, Çin'de meydana gelmiştir. Şensi, Şansi, Henan, Gansu, Hebei, Shandong, Hubei, Hunan, Jiangsu ve Anhui illerinin 97'den fazla ilçesi etkilenmiştir.

3. Hint Okyanusu Depremi ve Tsunamisi (2004)
Tarihte yaşanmış en büyük depremler

2004 Hint Okyanusu depremi ve tsunamisi, 26 Aralık 2004 günü meydana gelmiş, merkezi Endonezya'nın Sumatra adasının batı kıyısı açıklarında olan depremdir. Batma nedeniyle meydana gelen deprem, Hint Okyanusu'na kıyısı olan karaları vuran, yüksekliği 30 metreye kadar çıkan tsunamiler üretti ve bu nedenle on dört ülkede 230.000'den fazla kişi öldü. Bu, tarihteki en çok ölüme yol açan doğal afetlerden biriydi. Endonezya en ağır zararı alan ülkeydi, onu Sri Lanka, Hindistan ve Tayland izledi. 9.1 ila 9.3 olan büyüklüğüyle, bugüne kadar ki en büyük üçüncü depremdi. Süresi 8.3 ila 10 dakika arasında değişen deprem, bugüne kadar görülmüş en uzun süreye sahipti ve tüm gezegeni 1 cm hareket ettirdi, Alaska'ya kadar depremleri tetikledi.

4. Aleppo Depremi - Suriye (1138)
Tarihte yaşanmış en büyük depremler

11 Ekim 1138 yılında Suriye'nin Halep şehrinde meydana gelen depremde yaklaşık 300.000 kişi hayatını kaybetmiştir.

5. Tangshan Depremi - Çin (1976)
Tarihte yaşanmış en büyük depremler

28 Temmuz 1976'da günü meydana gelmiş depremin merkezi Çin'in Tangshan şehridir. 7,8 şiddetindeki deprem sonucu 180.000 bina yıkıldı ve 240.000 kişi öldü.

6. Haiyuan Depremi (1920)
Tarihte yaşanmış en büyük depremler

1920 yılında gerçekleşen ve Gansu depremi olarak da bilinen deprem 7.8 büyüklüğündeydi. Can kaybının 200.000 üzerinde olduğu felaket, Gansu bölgesi olarak da adlandırılan Lijunbu Haiyuan ve Ganyanch’ı yerle bir etti. Sadece Haiyuan’da 73 bin kişi yaşamını yitirdi. Xiji bölgesindeki Sujiahe köyü tamamen toprağın altına göçtü. Deprem, Norveç’ten bile hissedildi.

7. Haiti Depremi (2010)
Tarihte yaşanmış en büyük depremler


2010 Haiti Depremi merkez üssü başkent Port-au-Prince'e 25 km uzaklıkta ve 7,0 büyüklüğünde olan ve zaman olarak, 12 Ocak 2010 da gerçekleşen deprem. Deprem yerin 13 km altında meydana geldi. Birleşik Devletler Jeolijik Araştırma kurumu 5,0 ve 5,9 şiddetindeki bir seri ondört artçı depremi kaydetti. Depremden yaklaşık üç milyon kişinin etkilendiğini ve ölü sayısının da 50.000-100.000 arasında olduğunu tahmin ediyor.

8. Xining - Çin (1927)
Tarihte yaşanmış en büyük depremler

Çin'in Xining vilayetinde, 1927 yılında, 7.9 büyüklüğünde gerçekleşen deprem. Yaklaşık 200.000 ölü ve 500'den fazla okul ve işyerinde büyük zararlar oluştu.

9. Damghan - İran (856)
Tarihte yaşanmış en büyük depremler

Depremin şiddetinin 8.0 olduğu tahmin ediliyor. Deprem yaklaşık 200.000 kişinin öldümüne yol açtı.

10. Töhoku Depremi (2011)
Tarihte yaşanmış en büyük depremler

Tōhoku depremi ve tsunamisi 11 Mart 2011'de, Japonya'nın Tōhoku bölgesinde 9,0 büyüklüğünde gerçekleşen depremdir. 9.0 büyüklüğünde olan deprem Japonya'da yaşanan en büyük deprem olduğu; dünyada ise en büyük ilk beş depremin arasında olduğu açıklandı. Tsunami ülkede çok büyük zarara yol açtı. Depremde 15,828 kişi hayatını kaybetti ve 3760 kişi hâlen kayıp olarak belirtiliyor. Kara ve demiryolları ağır hasar gördü, çeşitli yerlerde yangınlar çıktı ve bir baraj yıkılarak bölgeyi su basmasına neden oldu. Kuzeydoğu Japonya'da 4.4 milyon ev elektriksiz, 1.5 milyon ev ise susuz kaldı, deprem sonucu gıda sıkıntısı da meydana geldi.

11. Kanto Depremi (1923)
Tarihte yaşanmış en büyük depremler

Kanto Depremi veya Büyük Kanto Depremi, 1 Eylül 1923 günü meydana gelen depremdir. 4 dakika sürmüştür. Jeologlar günümüzde Büyük Kanto Depremi'nin 7.9 olduğunu tahmin etmektedir. Tarihteki en yıkıcı depremlerden biri olan Büyük Kanto Depremi sırasında 100.000 ile 140.000 kişi arasında tahmini ölü vardır. Japonya'nın en büyük adası Honşu üzerinde bulunan Kantō bölgesinin neredeyse tamamının yerleşim alanları kullanılmaz duruma gelmiştir. Deprem sonrasında, Tokyo harap olmuştu. Deprem nedeniyle, 1930'lara kadar Osaka'nın nüfusunu ikiye katlayan, yoğun bir iç göç olmuştur.

12. Aşkabat Depremi - Türkmenistan(1948)
Tarihte yaşanmış en büyük depremler

6 Ekim 1948 yılında meydana gelen yıkıcı deprem, 7.3 büyüklüğünde olmuştur. 110.000 kişinin öldüğü deprem sonucunda kent tamamen zarar görmüş ve daha sonra yeniden inşa edilmiştir.

13. Messina - İtalya (1908)
Tarihte yaşanmış en büyük depremler

28 Aralık 1908 yılında 7.2 büyüklüğünde meydana gelen deprem sonucunda 70.000 ila 100.000 arasında insanın hayatını kaybettiği tahmin ediliyor.


14. Chihli - Çin (1290)
Tarihte yaşanmış en büyük depremler

27 Eylül 1290 yılında meydana gelen depremin 6.8 büyüklüğünde olduğu tahmin ediliyor. Deprem sonucunda yaklaşık 100.000 kişinin hayatını kaybetti.

15. Siçuan Depremi - Çin (2008)
Tarihte yaşanmış en büyük depremler

Çin Halk Cumhuriyeti'nin Siçuan eyaletine bağlı Ngawa Tibet-Çiang Özerk İlinin Vençuan ilçesinde 12 Mayıs 2008 tarihinde meydana gelen 7,8 şiddetli depremdir. Deprem Çin'in ekonomik merkezleri Pekin ve Şangayda da hissedildi. Dış ülkelerde ise başta Vietnam, Tayland, Hindistan ve Pakistan'da dahi hissedildi. Yaklaşık 70.000 kişinin öldüğü depremden sonra Çin'de 3 günlük yas ilan edildi. Bu deprem Çin'de 1976 yılında meydana gelen ve yaklaşık 250.000 kişinin öldüğü Tangshan Depremi'nden sonraki şiddeti ve can kaybı en büyük olan depremdi.
    </pre>
</body>
</html>